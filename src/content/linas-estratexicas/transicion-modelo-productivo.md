---
title: 'Transición do modelo produtivo cara a sostibilidade, o emprego e o ben común'
pubDate: 2024-02-23
description: 'O plan pretende transformar o sistema produtivo cara a unha economía ecolóxica, dixital, resiliente e mellor adaptada aos retos actuais e futuros a través dos Fondos Next Generation UE.'
email: 'xurxo@webferrol.com'
ogImage: 'https://webferrol.netlify.app/javascript.png'
url: '/images/emprego-desenvolvemento.webp'
author: 'Emprego. Santiago de Compostela'
tags: ['emprego']
---

# Liña estratéxica LE3. Transición do modelo produtivo cara a sostibilidade, o emprego e o ben común.

Orientar a economía cara á sustentabilidade, o emprego e o ben común necesita, seguir apoiando a transición á sociedade do coñecemento e dos servizos, e xerar as condicións propicias para situar a cidade como referente nos campos do emprendemento, a innovación, o desenvolvemento tecnolóxico, a nova economía urbana e a transformación dixital.

![Liña estratéxica 3](/images/emprego-transicion.webp)


<h2 id="OE10">OE10. Fomentar a I+D orientada a aproveitar as vantaxes da sociedade do coñecemento.</h2>

Aumentar os retornos económicos obtidos polos Centros Tecnolóxicos e Centros de Investigación,  fomentando  a relación e transferencia de coñecementos entre os distintos axentes do sistema ciencia-tecnoloxía-empresa.

-  Meta 50. Atraer talento, investimentos e oportunidades de negocio asociados aos ámbitos da tecnoloxía e a innovación.
-  Meta 51. Fomentar a dixitalización das empresas mediante a incorporación de novas tecnoloxías, como o Big Data ou a intelixencia artificial, logrando unha maior competitividade.
-  Meta 52. Fomentar a creación de redes e incrementar a contribución da investigación pública á innovación no sector produtivo local.
-  Meta 53. Fomentar a creación de novas empresas de base tecnolóxica.


<h2 id="OE11">OE11. Formar ao persoal de R.R.H.H. en novas habilidades asociadas á economía do coñecemento e a unha economía máis baseada nos servizos.</h2>

A formación continua pode orientarse cara a especialización laboral nalgún ámbito concreto, a reciclaxe profesional ou a ampliación do abano de competencias. É necesario apoiar o desenvolvemento profesional con recursos permanentes, abertos a toda a cidadanía, que permitan a adaptación aos requirimentos cambiantes do mercado de traballo, así como aos novos obxectivos profesionais das persoas. 

-  Meta 54. Impulsar recursos que promovan as competencias para o emprendemento.-  Meta 55.  Fomentar a retención do talento local na cidade, colaborando con empresas, universidades e centros de investigación para crear programas de retención que inclúan beneficios e oportunidades de crecemento.-  Meta 56. Favorecer o desenvolvemento de centros tecnolóxicos, como estruturas de apoio ao sector empresarial da cidade, promovendo a colaboración empresarial para a posta en marcha de proxectos de desenvolvemento industrial e empresarial que vaian en beneficio do interese xeral co fin de favorecer o acceso das empresas a proxectos de innovación tecnolóxica, así como a transferencia efectiva de resultados de investigación.


<h2 id="OE12">OE12. Orientar o investimento público cara as transformacións necesarias para posibilitar a transición cara a economía de servizos e do coñecemento.</h2>

Santiago dispón dun importante tecido produtivo nalgúns sectores tractores, que serán clave para abordar a transición ecolóxica e a transformación dixital da economía. Entre eles cabe destacar, aínda que non de forma exclusiva, a automoción, o sector madeireiro, o da saúde, o sector biotecnolóxico ou o sector TIC, entre outros.

Comprende a articulación de mecanismos que permitan dotar á industria de resiliencia para facer fronte aos novos retos existentes e contribuír a alcanzar unha mellora da súa competitividade.

-  Meta 57. Incentivar a colaboración público-privada vinculada á tecnoloxía, o emprendemento dixital e a nova economía urbana.
-  Meta 58. Proporcionar un clima de investimento favorable, prestando apoio e desenvolvendo as accións colectivas de internacionalización para grupos de empresas en colaboración coas organizacións representativas das empresas e outras entidades públicas e privadas, fomentando a cooperación empresarial.
-  Meta 59. Favorecer a participación das empresas locais en feiras e eventos internacionais de maneira que se optimicen estas actividades, tanto en termos de resultados comerciais para as empresas como de mellora da imaxe empresarial de Santiago de Compostela no exterior.

<h2 id="OE13">OE13. Desenvolvemento de Hubs sectoriais como estratexia de cooperación interempresarial.</h2>

-  Meta 60. Biopolo Sionlla (Hub Biotech).
-  Meta 61. Santiago Hub Tecnolóxico
-  Meta 62. Economía verde (Hub de tecnoloxía verde).
-  Meta 63. Smart City e Goberno dixital (Hub Gov-Tech).
